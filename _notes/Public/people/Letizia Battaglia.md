---
title: Letizia Battaglia
notetype : feed
date : 14-04-2019
---

Il bianco e nero di Letizia Battaglia è rimasto uniforme nel tempo nei suoi 50 anni di carriera...

... e si potrebbe quasi dire che non c’è differenza, nello stile, tra un morto ammazzato dalla mafia o un bambino che gioca per le strade di Palermo. E questo mi ha colpito.

La potenza delle foto della cronista siciliana sta nei contenuti e nella rappresentazione della quotidianità. Che in certi anni della nostra storia recente, era fatta anche di ammazzamenti.

![l1975](/assets/img/battaglia01 mafia 1975.jpg)

anche con un filo di ironia particolarmente macabra

![calcio](/assets/img/battaglia13 calcio.jpg)

come era fatta di domeniche all’aperto, a fare la maglia

![maglia](/assets/img/battaglia02 maglia.jpg)

O di giornate passate a giocare per strada con una palla

![pallone](/assets/img/battaglia03 pallone.jpg)

I bambini sono un tema ricorrente per la fotografa, che li cerca in tutte le situazioni.
Battaglia entrava nelle case popolari, così, aprendo la porta. Qui sorprende una madre con i due figli ancora a letto nonostante sia quasi ora di pranzo: “non ho soldi, non ho cibo, non ho lavoro… posso solo stare a letto” si giustifica la donna. Lo scatto rende tristemente e meravigliosamente quella situazione di marginalità.

![1978](/assets/img/battaglia04 lettone 1978.jpg)

Qui, un gruppo di ragazzini viaggia nello scomparto di una Ape, facendo conversazione come un gruppo di adulti su un normale mezzo di trasporto.

![ape](/assets/img/battaglia05 ape.jpg)

In questa foto, una bambina (che non frequenta la scuola) lava i piatti mentre delle persone pranzano, all’interno di una osteria. Lo sguardo della ragazzina è rilevante.

![lavapiatti](/assets/img/battaglia06 lavapiatti.jpg)

Battaglia inizia a fare foto per mantenersi. Era una giornalista e non era sufficiente scrivere un bel pezzo di cronaca, serviva anche documentarlo visivamente. Così si procura una macchinetta e inizia a fotografare. E scatta molto da vicino, con un 35mm, “a distanza di un cazzotto o di una carezza”.
Questo voler star dentro l’azione, al limite dell’invaderla, dà un senso fortissimo allo spettatore, soprattutto se l’azione è densa di tensione.
Qui, il presidente della Regione Siciliana Piersanti Mattarella è appena stato ucciso, da una raffica di pallottole. La figlia è ancora sul sedile posteriore.

![mattarella](/assets/img/battaglia07 mattarella.jpg)

Ne esce un dramma unico che resterà nella memoria per sempre.

Impatto molto forte anche dal bambino che gioca a fare il gangster

![gangster](/assets/img/battaglia08 gangster.jpg)

Una delle foto che mi ha più colpito è il ritratto di Rosa del 1993, vedova di Vito Schifani che nel 1992 fa parte della scorta del giudice Falcone e muore, nell’attentato del 23 maggio. Il dolore della donna è estremamente visibile, accentuato (o alleviato), dal passaggio dalla luce all’ombra (o viceversa).

![schifani](/assets/img/battaglia09 schifani.jpg)

- - -
Battaglia dirà che a un certo punto della sua storia di essere perseguitata da tutto questo dolore e tutto questo sangue e che sentiva il desiderio di esorcizzare i ricordi, di lavarli via.

Parte un interessante percorso della fotografa che recupera alcune gigantografie dei suoi scatti e li propone in contesti nuovi, per lo più con una presenza di donne e di acqua ("l'acqua purifica, l'acqua pulisce").

![bagarella2](/assets/img/battaglia10 bagarella2.jpg)

![gangster2](/assets/img/battaglia11 gangster2.jpg)

_le foto riportate in questo articolo sono protette da copyright.
La mostra a cui ci riferiamo è "Letizia Battaglia. Fotografia come scelta di vita" a Venezia, Casa dei Tre Oci, 20.03-18.08.2019_

<a href="/2018/01/fairuse">
Please check home rules about Fair Use
</a>