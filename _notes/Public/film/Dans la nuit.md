---
title: Dans la nuit
notetype : feed
date : 02-07-2022
---

![Dans la nuit](/assets/foto/2022/bologna_nuit.png)

### appunti
importante film muto presentato con un accompagnamento dal vivo un po' straniante (del gruppo finlandese CW). -> [Qui la registrazione audio](https://1drv.ms/u/s!AuP69qmQkR8wh6wWBf58D6Sr5ER52g?e=44cFcB)

Sono però venuto via dopo mezz'ora.

## SCHEDA FILM
Dopo nozze riuscite con la donna amata (Sandra Milowanoff) e l’inizio di una felice vita coniugale, un cavatore (Charles Vanel) è vittima di un incidente provocato da un’esplosione nella cava in cui lavora. Rimasto sfigurato, è costretto a portare una maschera. Charles Vanel, attore in un centinaio di film (tra cui, per citarne solo due, lo straordinario _Le Diable souffle_ di Edmond T. Gréville e l’acclamato _Vite vendute_ di Henri-Georges Clouzot), passò dietro la macchina da presa quando era all’apice della sua popolarità di attore del muto. Era il 1929. Regista di un solo lungometraggio, con _Dans la nuit_ firmò un film sconvolgente, sorprendente, in cui diede prova di un incredibile senso dell’inquadratura e del montaggio e di una folle modernità, e ricompose con Sandra Milowanoff la coppia già formata sullo schermo in _La_ _Flambée_ _des_ _rêves, Pêcheur_ _d’Islande_ (entrambi di Jacques de Baroncelli, 1924) e _La_ _Proie_ _du_ _vent_ (René Clair, 1927). “Un dramma di atmosfera operaia”: così amava definire questa storia che rendeva omaggio a suo padre. All’uscita del film la critica lo elogiò: “Vanel ottiene di colpo l’intensità del grande dramma. Una folle sincerità si impadronisce delle immagini. Una convincente e dolorosa crudeltà. Finalmente qualcosa di potente. Il regista Vanel dice alla vita il fatto suo” (Michel Gorel, “La Revue du cinéma”, 1930). Ma l’epoca del muto era finita. Quando _Dans la nuit_ arrivò sugli schermi, nel maggio 1930, regnava ormai il sonoro e il film fu ritirato dalle sale. Per questo è forse l’ultimo muto francese. Caduto nell’oblio, _Dans la nuit_ ritrova oggi il suo splendore grazie al sublime restauro di Éclair Classics, su iniziativa dell’Institut Lumière, al quale Charles e Arlette Vanel lasciarono il film in eredità nel 1998.

#### CAST AND CREDITS

Scen.: Charles Vanel. F.: Georges Asselin. Scgf.: Armand Bonamy. Int.: Charles Vanel (il cavatore), Sandra Milowanoff (la moglie). Prod.: Les Films Fernand Weill. DCP. D.: 90’. Bn.

#### IN BREVE

Regia: Charles Vanel

Anno: 1929

Paese: Francia

Durata: 90'

Versione del film

Didascalie francesi con sottotitoli in inglese

Audio

Muto

Edizione

2022

Sezione

[RITROVATI E RESTAURATI](https://festival.ilcinemaritrovato.it/sezione/ritrovati-e-restaurati-8/ "RITROVATI E RESTAURATI")