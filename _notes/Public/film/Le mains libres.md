---
title: Le mains libres
notetype : feed
date : 02-07-2022
---


### appunti
Appena dopo la fine della guerra di liberazione, l'Algeria si interroga sul futuro e su come organizzare la società.
Forse con poco ritmo ma un documento molto interessante.


## SCHEDA FILM
Restauro promosso e finanziato da Cineteca di Bologna presso il laboratorio L’Immagine Ritrovata. In collaborazione con AAMOD – Archivio Audiovisivo del Movimento Operaio e Democratico, Casbah Entertainment e Cinémathèque algérienne. _Le Mains libres_ è stato restaurato in 4K a partire da una copia 35mm Technicolor con parti Eastmancolor di prima generazione conservata negli archivi di AAMOD. Il restauro ha consentito di minimizzare gli aloni rossi e verdi causati dal disallineamento delle matrici Technicolor in fase di stampa e di restituire l’originale bianco e nero alle immagini di repertorio stampate su pellicola colore. Il colore delle parti Eastmancolor risultava fortemente decaduto e durante il _grading_ non è sempre stato possibile ritrovare i colori originali.

Mi sono imbattuta in _Les Mains libres_ durante le ricerche per il mio progetto per la Biennale di Venezia _Dreams Have No Titles_, incentrato sul cinema militante e sulle coproduzioni tra Algeria, Francia e Italia. Anche se il titolo era citato spesso, le informazioni dettagliate erano molto poche. Prodotto da Casbah Film (che avrebbe poi contribuito a finanziare _La battaglia di Algeri_ di Pontecorvo), _Les Mains libres_ fu girato dal regista italiano Ennio Lorenzini nel 1964, appena due anni dopo la liberazione dal colonizzatore francese, e fu la prima produzione internazionale algerina. Con il passare del tempo mi sono sempre più interessata a questo film che era rimasto invisibile per cinquantasette anni! Alcuni articoli pubblicati dal quotidiano “Alger républicain” e dai “Cahiers du cinéma” confermavano che era stato presentato in anteprima al cinema L’Afrique di Algeri e che in seguito era stato proiettato in una sezione collaterale del festival di Cannes nel 1965. Dopo vari mesi di indagini, all’AAMOD è spuntata una copia 35mm di _Les Mains libres_, e grazie alla collaborazione tra l’Institut français e la Cineteca di Bologna ho potuto visionare il film, che è stato poi restaurato.  
Mi ha commosso molto scoprire non solo il neonato stato algerino a colori, spettacolo raro all’epoca, ma anche una nazione sfaccettata, lontana dalla visione semplicistica creata dalla stampa e dall’esercito francesi. Per la prima volta è stato possibile vedere filmati che abbracciavano tutto il territorio dell’Algeria e ammirare la ricchezza dei suoi paesaggi e la varietà delle sue tradizioni. In sintonia con l’estetica del cinema militante dell’epoca, _Les Mains libres_ presenta una ricca gamma di materiali d’archivio relativi alla guerra d’Algeria: foto, filmati, ritagli di giornali raramente visti prima. Una tale abbondanza di materiali era legata alla presenza dei reporter italiani?  
_Les Mains libres_ è una scoperta, una testimonianza politica e militante delle persistenti tracce della colonizzazione e delle discussioni che seguono la riconquista della libertà.  
Una domanda resta aperta: perché il titolo iniziale _Tronc de figuier_ (letteralmente “Tronco di fico”) – affibbiato agli algerini dai coloni francesi – finì per diventare _Les Mains libres?_

Zineb Sedira

#### CAST AND CREDITS

T. alt.: _Tronc du figuier_. Scen.: Ennio Lorenzini, Giovanni Riccioli. Commento: S. Bagdadi. F.: Claudio Racca. M.: Mario Serandrei. Prod.: Noureddine per Casbah Film Alger. DCP. Col.

#### IN BREVE

Regia: Ennio Lorenzini

Anno: 1964

Paese: Algeria

Durata: 56'

Versione del film

Versione francese con sottotitoli inglesi

Audio

Sonoro

Edizione

2022

Sezione

[CINEMALIBERO](https://festival.ilcinemaritrovato.it/sezione/cinemalibero-2/ "CINEMALIBERO")